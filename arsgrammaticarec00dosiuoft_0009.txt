Praefatio.

Qua ratione Graeci posterioribus temporibus linguae
latinae studuerint cum e Dosithei quae dicitur arte gram-
matica lucide appareat, eam haud indignam esse, quae
quam plurimorum philologorum in manibus sit, harum
rerum quo quis erit peritior, eo libentius concedet. Sed
maiore pretio videtur constare alter septimi grammaticorum
latinorum voluminis fasciculus, in quo inest liber ille a
Keilio editus, quam ut a multis hominibus privatis com-
parari possit. Accedit, quod et a viro de hoc litterarum
genere optime merito alterutrum eorum, qui ei praesto
fuerunt, fontium non exhaustum esse iamiam videbimus
et aliis adiumentis postea allatis textum multifariam
emendari posse non est negandum.

His potissimum de causis nova haec editio in lucem
prodit, quam non inutilem fore arbitror ad usum eorum,
qm· a studiis grammaticorum latinorum non prorsus ab·
horreant, atque ex ea magna me spes tenet eos quoque,
qui graecae linguae perscrutandae operam dent, fructum
aliquem capere posse.

Atque artem Dosithei non integram ad nos pervenisse
iam pridem est intellectum. Cf. Jeep, Redeteile p. 14.
Longe plurima fragmenta exstant in codice Sangallensi
902 (S), pauciora, at tamen satis magna in Harleiano
5642 (Η) et in Monacensi 601 (Μ). Etiam in monasterio
bobiensi, in plenissimo illo librorum horreo, exemplar
quondam fuisse testimonio est index bibliothecae3 cf. Becker,

