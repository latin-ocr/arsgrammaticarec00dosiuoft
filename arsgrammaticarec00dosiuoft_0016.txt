XII

Sed haec hactenus3 nunc ad· interpretationem graecam
contemplandam transeamus. Quin huius auctor Dositheus
ipse fuerit, iam dubium esse non potest, quoniam latinis
verbis Cominiani artem adumbrari docuimus. «Sed», ut
Keilii verbis utar, «primis tantum artis grammaticae
partibus integra interpretatio addita est3 post expositionem
nominis graeca verba primum neglegentius latinis inter-
posita, deinde prorsus omissa sunt». Quod utrum Dosithei
consilio an incuria librariorum factum sit diiudicari non
potest. Mihi quidem hoc probabilius videtur quam illud.

Qua vero aetate floruerit Dositheus, ut accuratius
definiremus, nobis nondum contigit. Natione Graecum eum
fuisse cum per se sit verisimillimum tum confirmatur
locis nonnullis, velut capite tricesimo quinto, quo περὶ
συνθέσεως μεσοπτώτων ὀνομάτων pauca addidit graeca lingua
usus, et verbis quae scripta videmus X 5: ὡς ἡμεῖς λέγομεν
καταχρηστικῶς; cf. XXXII 4 τὰ ’δὲ ἑλληνικά τοῦ πληθυντικοῦ
ταῦτα, 16 ὁποῖον δὲ ὁποίου ἐν τοῖς ῥ<ι>μαϊκοῒς οὐ κλίνεται,
hXVIII 5 ‘sexus δὲ κυρίως ἐπὶ γυναικῶν λέγεταΰ, alia id
genus. Quin etiam ipse patriam suam videtur significa-
visse, cum XXI 1 pro exemplis quae apud Cominianum
invenerat ‘Afer, Dacus’ suo Marte Φρύξ Γαλάτης sub-
stitueret. Quare eum ex Asia Minore oriundum fuisse
coniectura ducor ad suspicandum. Atque Christianorum
doctrinam eum professum esse iam libri, qui Cominianus
inscribitur, p. 96 disserui. Quodsi quis coniectare ausus
erit grammaticum eundem esse atque Dositheum, scriptorem
ecclesiasticum in Cilicia natum, cuius aetas in quartum
saeculum fere medium incidit, de quo cf. Juelicher
PWR V p. 1609, equidem non repugnabo, verumtamen
a re incerta adsensionem cohibebo, dum graviora argumenta
allata sint.

Rationem a Dositheo in verbis graecis latinisque
collocandis susceptam Krumbacher Mus. rhen. vol. XXXIX

