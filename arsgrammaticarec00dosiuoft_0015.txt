XI

quoddam componeret, quo Graeci ad linguae latinae
studium incumbentes commode uterentur, Cominiani artem
grammaticam in suam rem convertisse. Indidem Charisius,
qui Cominiano praeceptore usus erat, multa se petivisse ipse
aperte indicavit, quae quam late pateant, ego nuper pro mea
parte conatus sum demonstrare. Eiusdem doctrinae vestigia
persequi mihi licuit in Excerptis quae vocantur Bobiensibus
et in idiomatibus, quae exstant in codice Parisino 7530
coUecta, et in glossis quae falso Cyrilli esse dicuntur.
Haec omnia uberius a me disputata invenies in libro, qui
inscribitur Cominianus‚ qui Lipsiae anno 1912 prodiit3
quae me 118, qui in his litteris multum et saepe versati
sint, probavisse pel'gaudeo.

Unde efficitur, ut 11118 quoque quae modo enumeravi
litterarum monumentis nonnihil adiuvemur ad artem
Dosithei quoad eius fieri potest in antiquum statum
restituendam. Quibus addi potest Diomedes grammaticus,
cui exemplar Charisii minus corruptum praesto fuisse plus
uno loco apparet. Scrupulum‚ quem in hac re Paulus
Wessner sibi residere dixit 1), alias fortasse ex animo eius
evellere conabor.

Sed valde dolendum est, quod Keilius editione sua
non omnia complexus est, quae in codice Neapolitano scripta
non omnino videntur a Charisio aliena esse. Partem
eorum quae pertinet ad caput duodeseptuagesimum Georgius
Goetz ex Loewii apographo sed non imitatus compendia
et additis numeris primum anno 1888 exprimendam curavit
in Ind. lect. aest. Jen.‚ deinde anno 1894 quinto glossa-
riorum latinorum volumini inseruit. Ex iis autem, quibus
respondent capita LXXI—LXXVII, Keilius ipse pauca
quae a Georgio Thilone descripta habebat in adnotationem
recepit.

 

1) Berl. phil. Woch. XXXII (1912), p. 1679.

