XVI

aut nominum aut adverbiorum formae occurrant, quibus
illa littera adiungi possit, tum quattuor locis eam omnino
non tradi permirum videtur neque abest suspicio, quin
Dositheus sine ulla exceptione eam sive ante vocales sive
ante consonantes usurpaverit. Itaque meum esse duxi
XXIII 4 κάτεισιν XXIV 3 τοῦτ’ ἔστιν XXXVII 1 γεγόνασιν
XL 6 ὕπερθεν contempta codicum auctoritate in textum
recipere.

Neque οὕτως adverbii ultima littera unquam omittitur.

ἕνεκεν invenitur in enumeratione coniunctionum LI 4,
ἕνεκα ΙΧ 4 et X 6 ante consonantes.

Iam transeuntibus nobis ad declinationem nominum
et verborum haec notanda sunt:

Utrum Dositheus ὀρέων dixerit an ὀρῶν incertum est,
cum alterum tradatur XV 3, alterum XXII 5.

XIII 1 βεβαίας legimus atque σύνθεται reliquis huius
modi epithetis feminino genere carentibus. Etsi autem
πλήρης nomen apud antiquos non nunquam indeclinabile
esse non ignoro, tamen V 4 in hoc emendando Keilium

sequi non dubitavi, quod eum locum gravius corruptum
esse perspicuum est.

Quod contra a traditis lectionibus non recedens I 2
XII 1 XVII 6 XIX 3 τέτρασιν XXXVI 1 τέσσαρσιν XIX 7
τετράτῳ XII 6 τετάρτῳ XL 2 τετάρτην scripsi, cum quibus
formis grammaticus ipse usus sit definiri non possit. Eodem
modo iudicandum videtur de dativis δύο II 3 et δυσίν XX.

Pronomen relativum demonstrativi loco ponitur XV 4. 5
ἃ μέν — ἃ δέ - ἃ δέ et XVI 2. 3 ἃ μέν ·— ἃ δέ.

ὅδε pronomen abest a sermone Dosithei solum οὗτος
adhibentis.

Pronominis reflexivi dativus αὑτῷ exstat LXVIII 2. 3,
cum XXXIV 7 ἑαυτοῦ ἑαυτῆς ἑαυτῶν, reliqua deinceps
declinentur.

